**Robolabra joulu 2014**
**Viikko 1** 

Robotin rakentelu on tosiaan yllättävän hankalaa, onnistuin esim. asentamaan servot väärinpäin ja ristiin ja vaikka mitä. Aloitan nyt ihan perus automaisesta robotista. Haasteena on suojella roboa kissaltani; täytyy ehkä vaihtaa aihetta koira-robottiin.  
Minun täytyy varmaankin joka tapauksessa viilata aihetta vaativammaksi, pelkkä liikuskelu, varsinkin jos sen olisi tarkoitus olla ennustettavaa, ei ole välttämättä mitenkään haastavaa toteuttaa. Haluaisin kuitenkin rakentaa robotin, josta olisi ehkä hyötyä ohjelmoinnin opetuksessa, ja toisaalta ihan vaan iloa lasten kanssa hääräilyssä. Taka-ajatuksena toivoisin, että tästä olisi jotenkin apua Linkki-keskuksen toiminnassa - kaikki vinkit ja ideat siihen suuntaan ovat todella tervetulleita.  
Ensi viikolla tahtoisin ainakin saada robotin liikkumaan ja väistelemään huonekaluja, ja jos mahdollista, myös peruuttamaan samaa reittiä takaisin.
